<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext2">„Já nevím,“ povídala kočička, když se pejsek podepsal,
„myslím, že ses podepsal špatně. Psát se přece musí jemnou řečí, a tak se mně
zdá, jako se nemá psát černej nebo zelenej, štěkavej, že se asi v jemné řeči
nemá také psát pejsek.“</p>

<p class="mlptext">„To je možné,“ uznal pejsek, „tak já to škrtnu a napíšu to
správněji. Jenomže teď nevím, mám-li to napsat s měkkým i, nebo s tvrdým y.“</p>

<p class="mlptext">„Já píšu všechno ponejvíce s měkkým,“ řekla kočka, „ono se mně
měkké i zdá jemnější.“</p>

<p class="mlptext">„Když myslíš, napíšu tedy měkké i,“ řekl pejsek a podepsal se
písek, „a teď to psaní doneseme na poštu.“</p>

<p class="mlptext">„Musíme se ale pořádně ustrojit,“ povídala kočička, „venku je
náramná zima.“</p>

<p class="mlpobrazky1"></p>
</div>
</body>
</html>