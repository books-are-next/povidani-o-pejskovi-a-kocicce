<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">A teď kočička vzala škatuli, to byl jako kufříček, a dělala,
jako že jede automobilem a že odjela. Pejsek zůstal královsky sedět a pil jako
to kafíčko a pořád říkal, že se na tu princeznu, na tu dcerušku, moc těší.</p>

<p class="mlptext">Kočička dala do škatule panenku, udělala: „Tutututú!“ a přijela.
„Tady jsem, pejsku, přivezla tu dcerušku, tu princeznu, sto korun jsem za ni
musela dát.“</p>

<p class="mlptext">„Já nejsem pejsek, já jsem král,“ řekl pejsek, „vždyť to přece
víš, a ty jsi královna.“ Pak vzal panenku do náručí a choval ji a radoval se
velmi, že teď už mají dcerušku, královskou princeznu. „Musíme ji dobře vychovat,“
řekl, „to víš, královno, taková královská princezna musí být dobře vychovaná.
Dáme ji naučit všemu, i hrát na piano a vařit.“</p>

<p class="mlptext">„Cilililink,“ udělala kočička a řekla dětem: „To je teď zatím
konec divadla, ale pak zas zazvoníme a budeme hrát dál.“</p>

<p class="mlptext">Pejsek s kočičkou si vlezli do kouta a radili se, jak to
divadlo budou zas hrát dál.</p>

<p class="mlptext">Sundali si královské pláště, kočička si uvázala na hlavu šátek
a pejsek vzal přes sebe kus starého hadru. Pak udělali „Cilililink!“ a zas
bylo divadlo.</p>

<p class="mlptext">„Teď už nejsem král a kočička královna,“ ohlásil pejsek dětem,
„my jsme teď zchudli.“</p>

<p class="mlptext">„Tak už nejsi král a já královna,“ začala povídat kočička.
„Teď jsme zchudli a ty jsi chudý chalupník a já chudá chalupnice. Co budu
vařit, milý muži, když ani chleba nemáme? A co budeme dělat s naší dcerou, když
ji nemůžeme uživit?“</p>

<p class="mlpobrazky1"></p>
</div>
</body>
</html>