<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext">„Ať si s ní ta chudá košilka hraje!“ řekl pejsek kočičce. „Ať
si s ní hraje a není taky pyšná, když tamta byla pyšná a nechtěla si s ní
hrát!“</p>

<p class="mlptext">„To také že nebyla pyšná, ta chudá noční košilka,“ řekla
kočička, „třebaže teď byla čistá a měla na sobě tečky a čtverečky a proužečky.
Ona řekla té pyšné: ‚Jen si pojď se mnou, ty košilko, hrát!‘“</p>

<p class="mlptext">„To je dobře, to se mně líbí,“ řekl pejsek, „že se nestala
pyšnou. A na co si všechno hrály?“</p>

<p class="mlptext">„No na všecko si hrály,“ povídala kočička. „Hrály si s panenkami
i na prodávanou, na školu i na honěnou i na schovávanou, dělaly si věnečky a zahrádku,
hrály si na vaření a na návštěvu a na všecko možné, až si dost vyhrály, a pak
šly spolu do jedné postýlky spát. <span class="calibre16">A ta pyšná
noční košilka už nebyla pyšná, ona si řekla, že už nikdy pyšná nebude, a potom
si ty dvě noční košilky spolu hrály každý den a nikdy se ani spolu nehádaly,
ani žádná z nich nechtěla jedna druhé poroučet.“</span></p>

<p class="mlptext">„Tak to bylo dobře,“ řekl pejsek. „A mne už tlapička nebolí.
Já jsem na tu bolístku při tom povídání docela zapomněl.“</p>

</div>
</body>
</html>