<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„Tak, o noční košilce, ale musí to s ní nakonec dobře
dopadnout,“ poručil si pejsek.</p>

<p class="mlptext">„Tak tedy o noční košilce,“ řekla kočička a začala vypravovat:</p>

<p class="mlptext">„Tak byla jednou jedna noční košilka a ta byla chudá. A protože
byla chudá, tak na sobě neměla žádné červené, ani modré, ani žluté, zelené nebo
fialové proužečky, ani žádné vyšívání s kuličkami, čtverečky, hvězdičkami,
kytičkami, ani lístky. Byla jenom bílá, ale přitom byla moc hodná. A tak šla
jednou na procházku a potkala jinou noční košilku.</p>

<p class="mlptext">‚Jéjej, to je krásná košilka!‘ vykřikla ta chudá noční
košilka. Ona ta druhá noční košilka byla bohatá a byla krásně barevná a měla na
sobě vyšívané čtverečky, proužečky a všelijaká kolečka a všecko možné, jak moc
byla zdobená.</p>

<p class="mlptext">‚Ach košilko, ty jsi tak krásná, ty se mně tak tuze líbíš,‘
řekla ta chudá noční košilka té bohaté noční košilce, ‚pojď si se mnou hrát!‘</p>

<p class="mlpobrazky1"></p>
</div>
</body>
</html>