<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext">„A oni vám, když ti kluci jdou, tak pořád při tom nechávají
jednu nohu pozadu,“ řekla zas kočička.</p>

<p class="mlptext"><span class="calibre14">„I vy darebáci,“ rozkřikl
se pan Čapek. „Tak jsem to tady napsal, jak jste mně to říkali, a teď se na to
podívejte: vždyť to jsou zrovna takoví kluci jako všichni jiní! No, vy jste
pěkní lumpáci: tak jste mne podvedli!“</span></p>

<p class="mlptext">„I nepodvedli,“ smála se kočička; „vždyť je to jistě pravda,
že to jsou docela takoví kluci jako jiní.“</p>

<p class="mlptext">„A když ti domažličtí kluci jsou docela takoví jako všichni
ostatní kluci, to si jistě také hrají s domažlickými pejsky na honěnou a s kočičkami
na schovávanou,“ řekl pejsek.</p>

<p class="mlptext">„To jistě,“ řekla kočička. „A mají také míče, koloběžky,
vlaky, stavebnice, auta, panáčky, barvičky, draky a všechno možné a hrají si a povykují,
halekají a pištějí při tom jako všichni kluci i holčičky po celém širém světě.“</p>

</div>
</body>
</html>