<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext"><span class="calibre14">„A to tam zároveň napište,
aby taky kočkám nešlapaly na tlapičky a netahaly je za ouška,“ připojila se
kočka, „nás to taky bolí, zrovna tak jako psy.“ – „A pejsky ať taky netahají za
ocas, to my také nemáme rádi,“ řekl pes. „Tak teď to všechno napište a dejte
nám něco za dobrou radu.“</span></p>

<p class="mlptext">Tak tedy pan Čapek dal kočičce za dobrou radu kus vánočky a – protože
jsou Vánoce – k tomu měchýř z ryby. Psovi – ten fíky, datle ani pomeranče nejí –
dal pořádný konec salámu, tři syrečky a několik kostek cukru. „Tak vidějí,
vašnosti, dali jsme jim tu radu lacino,“ řekli pes s kočičkou, „zrovna jsme si
něco takového na zub přáli. Tak jim děkujeme, má úcta a veselé Vánoce! A ať je
to v těch novinách napsáno všechno tak, jak jsme to řekli!“</p>

<p class="mlptext">Odešli spokojeně domů a pan Čapek sedl ke stolu a všechno to
teď začal psát, jak to bylo, až to všechno napsal, jak mu to kočička a pejsek řekli.</p>

<p class="mlptext">Napsal on to tak dobře, jak mu to kočička a pejsek řekli?
Jestli on to nenapsal jinak, než to bylo? My to dobře víme, jak mu to ten
pejsek s kočičkou všechno řekli! povídají děti. Jestli to akorát tak nenapsal,
ať je z něho sloup z tvarohu a my se na něj budeme chodit dívat za padesát
haléřů. – Nu tak, děti, když víte, jak to bylo, a pan Čapek to teď zrovna
dopsal, tak si to musíte přečíst znovu, abyste se přesvědčili, napsal-li to
zrovna tak, jak to víte, jak to bylo s panem Čapkem, pejskem a kočičkou.</p>

</div>
</body>
</html>