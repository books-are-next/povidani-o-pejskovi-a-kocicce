<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">‚Já jsem smutná,‘ řekla chudá noční košilka, ‚protože jsem
potkala krásnou noční košilku, ta byla vyšívaná a měla na sobě všelijaká kolečka,
jahůdky, čtverečky a proužečky a ta se mně tak tuze líbila a já jsem si s ní
chtěla hrát, ale ona nechtěla, protože jsem chudá a nemám na sobě žádné takové
vyšívání, jako měla ona.‘</p>

<p class="mlptext">‚Nic si z toho nedělej,‘ řekl andělíček. ‚Jen se pěkně svlékni
a jdi hajat. Však ono se to do rána už třebas nějak spraví.‘</p>

<p class="mlptext">Tak se tedy ta chudá noční košilka svlékla a šla pěkně hajat.</p>

<p class="mlptext"><span class="calibre14">A když spala, zavolal ten
andělíček ještě jiné andělíčky a ti tu košilku krásně vyšili a udělali na ní
proužečky a červené tečky a čtverečky a ještě takové všelijaké věci, jak to má
kdo rád, a ještě ji pěkně vyžehlili a pak zas odletěli. A když se ráno ta noční
košilka probudila a oblékla se, tu se ani nemohla poznat. Šla na procházku a teď
potkala tu pyšnou noční košilku, která si s ní včera nechtěla hrát. A ta pyšná
noční košilka byla dosti umazaná, to jsme už povídali, a nemohla tu košilku ani
poznat. ‚To je krásná noční košilka,‘ řekla si, ‚kdyby si tak chtěla se mnou
hrát!‘“</span></p>

<p class="mlpobrazky1"></p>
</div>
</body>
</html>