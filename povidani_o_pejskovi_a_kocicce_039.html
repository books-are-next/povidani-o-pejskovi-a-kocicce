<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídání o pejskovi a kočičce</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Josef Čapek: Povídání o pejskovi a kočičce">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídání o pejskovi a kočičce">
    <meta property="og:title" content="Povídání o pejskovi a kočičce">
    <meta property="og:type" content="book">
    <meta property="og:book:author" content="Josef Čapek">
    <meta property="twitter:title" content="Josef Čapek: Povídání o pejskovi a kočičce">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidani_o_pejskovi_a_kocicce_038.html">
    <link rel="next" href="./povidani_o_pejskovi_a_kocicce_040.html">
    <meta name="nb-order" content="35">
    <link rel="self" href="povidani_o_pejskovi_a_kocicce_039.html">
    <meta name="nb-identifier" content="capek-povidani-o-pejskovi-a-kocicce-d56b0c7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="636" data-nb-chars="3450">
    <nav role="doc-toc">
      <ul class="plain section">
        <li><a href="povidani_o_pejskovi_a_kocicce_006.html">Předmluva</a></li>
        <li><a href="povidani_o_pejskovi_a_kocicce_007.html">O
            pejskovi a kočičce,
            jak si myli podlahu</a></li>
        <li><a href="povidani_o_pejskovi_a_kocicce_017.html">Jak si pejsek roztrhl kaťata</a></li>
        <li><a href="povidani_o_pejskovi_a_kocicce_028.html">Jak pejsek s kočičkou
            slavili 28. říjen</a></li>
        <li><a href="povidani_o_pejskovi_a_kocicce_037.html">Jak to bylo na Vánoce</a></li>
        <li><a href="povidani_o_pejskovi_a_kocicce_046.html">O pejskovi a kočičce,
            jak psali psaní děvčatům do Nymburka</a></li>
        <li><a href="povidani_o_pejskovi_a_kocicce_055.html">O pyšné noční košilce</a></li>
        <li><a href="povidani_o_pejskovi_a_kocicce_066.html">O klucích z Domažlic</a></li>
        <li><a href="povidani_o_pejskovi_a_kocicce_075.html">Jak si pejsek s kočičkou
            dělali k svátku dort</a></li>
        <li><a href="povidani_o_pejskovi_a_kocicce_086.html">Jak našli panenku,
            která tence plakala</a></li>
        <li><a href="povidani_o_pejskovi_a_kocicce_095.html">Jak hráli divadlo
            a na Mikuláše co bylo</a></li>
        <li><a href="povidani_o_pejskovi_a_kocicce_104.html">Ediční poznámka</a></li>
        <li><a href="povidani_o_pejskovi_a_kocicce_105.html">Život
            a doba spisovatele
            Josefa Čapka v datech</a></li>
        <li><a href="povidani_o_pejskovi_a_kocicce_106.html">První
            vydání knih Josefa Čapka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidani_o_pejskovi_a_kocicce_038.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="246" data-nb-chars="1330"><span class="idea" data-nb-ref-number="1" id="idea1" data-nb-words="246" data-nb-chars="1330">Tak se&nbsp;pejsek s&nbsp;kočičkou sebrali a&nbsp;šli dát radu panu Čapkovi, který nevěděl, co&nbsp;o&nbsp;nich na&nbsp;ty&nbsp;Vánoce dětem napsat. „Já už&nbsp;vím,“ povídá pejsek cestou, „já už&nbsp;vím, co&nbsp;mu&nbsp;poradím! Řeknu mu, aby napsal povídání o&nbsp;tom, že&nbsp;ty&nbsp;jsi zakletá princezna a&nbsp;já&nbsp;že&nbsp;jsem zakletý princ.“ – „Jakýpak zakletý princ,“ smála se&nbsp;mu&nbsp;kočička, „když máš blechy! To&nbsp;princové nemají, kdopak ti&nbsp;tohle bude věřit, princové nemají blechy, ty&nbsp;mají jen psi.“ – „Však ty&nbsp;taky nejsi žádná zakletá princezna,“ řekl pejsek, „však jsem zrovna tuhle viděl, že&nbsp;jsi se&nbsp;drbala.“ – „Proč bych se&nbsp;nedrbala,“ řekla kočka, „když mě&nbsp;to&nbsp;štípalo! Ale kdybych chtěla, mohla bych třeba panu Čapkovi říci, že&nbsp;já&nbsp;jsem zakletá princezna a&nbsp;ty&nbsp;blechy že&nbsp;jsou zakleté komorné.“ – „A já&nbsp;bych mohl říci,“ chlubil se&nbsp;pejsek, „že ty&nbsp;moje blechy, to&nbsp;že&nbsp;jsou zakletí rytíři a&nbsp;že&nbsp;jich mám celé vojsko.“ – „Nu, víš, pejsku, tohle nebudeme povídat,“ usoudila kočka, „ten pan Čapek by&nbsp;nám to&nbsp;ještě možná uvěřil, ale ty&nbsp;děti by&nbsp;to&nbsp;jistě nevěřily a&nbsp;řekly by, že&nbsp;to&nbsp;špatně napsal. Poradíme mu&nbsp;raději něco šikovnějšího, co&nbsp;by&nbsp;nám bylo dobré, když si&nbsp;s&nbsp;námi dětičky chtějí hrát. To&nbsp;víš, někdy to&nbsp;bývá trápení, jak nás ty&nbsp;dětičky tahají. Tak ať&nbsp;něco o&nbsp;tom pan Čapek dětem napíše a&nbsp;my&nbsp;z&nbsp;toho budeme mít užitek.“ – „Ba, to&nbsp;je&nbsp;pravda,“ řekl pejsek, „od některých dětí jsem zkusil moc, až&nbsp;jsem raději utek.“</span></p>
          <p class="chunk" data-nb-ref-number="3" data-nb-words="11" data-nb-chars="59"><span class="idea" data-nb-ref-number="2" id="idea2" data-nb-words="11" data-nb-chars="59">Tak si&nbsp;pejsek s&nbsp;kočičkou povídali, až&nbsp;došli k&nbsp;panu Čapkovi.</span></p>
          <p class="chunk" data-nb-ref-number="4" data-nb-words="42" data-nb-chars="238"><span class="idea" data-nb-ref-number="3" id="idea3" data-nb-words="42" data-nb-chars="238">Pan Čapek seděl za&nbsp;stolem, pero držel v&nbsp;ruce, nemohl na&nbsp;nic připadnout a&nbsp;nevěděl, co&nbsp;psát. „Propánajána,“ povídá si, „copak já&nbsp;mám na&nbsp;Vánoce napsat těm dětem o&nbsp;pejskovi a&nbsp;kočičce, když mě&nbsp;nic nenapadá? Kdyby mně tak někdo přišel poradit!“</span></p>
          <p class="chunk" data-nb-ref-number="5" data-nb-words="180" data-nb-chars="1009"><span class="idea" data-nb-ref-number="4" id="idea4" data-nb-words="180" data-nb-chars="1009">Vtom něco zaťukalo na&nbsp;dveře, vstoupili pejsek s&nbsp;kočičkou a&nbsp;řekli: „Pane Čapek, my&nbsp;vám jdeme poradit.“ – „Děkuji vám,“ zvolal pan Čapek radostně, „vy jste mne vysvobodili! V&nbsp;zemi, která se&nbsp;jmenuje Redakce, panuje zlý obr jménem Klíma, jenž sídlí za&nbsp;devaterými dveřmi v&nbsp;jeskyni, která se&nbsp;zove Šéfárna. Ten mně uložil přetěžkou práci, abych rychle napsal vánoční povídání pro děti, ale já&nbsp;pořád nevím co, a&nbsp;nic mě&nbsp;nemůže napadnout. Tak si&nbsp;tu&nbsp;lámu hlavu a&nbsp;přemýšlím již sedm dní a&nbsp;sedm nocí, a&nbsp;pořád mně nemůže nic napadnout a&nbsp;pořád nevím, co&nbsp;bych těm dětem o&nbsp;pejskovi a&nbsp;kočičce napsal. ‚Nenapíšeš-li,‘ rozkázal mně strašným hlasem obr Klíma, ‚proměním tě&nbsp;v&nbsp;tvarohový sloup a&nbsp;budeš tak u&nbsp;psacího stolu přemýšlet až&nbsp;do&nbsp;konce světa a&nbsp;budeme tě&nbsp;těm dětem ukazovat pro hanbu za&nbsp;vstupné padesáti haléřů.‘ Tak tu&nbsp;tedy, milý pejsku a&nbsp;kočičko, sedím a&nbsp;nevím co, až&nbsp;vy&nbsp;jste přišli mně poradit. Vysvobodili jste mne od&nbsp;toho strašlivého osudu, že&nbsp;bych se&nbsp;měl stát sochou z&nbsp;tvarohu, i&nbsp;dám vám za&nbsp;to, čeho si&nbsp;jen budete přát.“</span></p>
          <p class="chunk" data-nb-ref-number="6" data-nb-words="157" data-nb-chars="814"><span class="idea" data-nb-ref-number="5" id="idea5" data-nb-words="157" data-nb-chars="814">„Uděláme vám to, pane Čapek, lacino,“ povídá na&nbsp;to&nbsp;kočka, „třebaže teď na&nbsp;Vánoce všechno přidražilo. Tak já&nbsp;vám radím, abyste napsal, že&nbsp;kočka má&nbsp;ocas.“ – „To vím,“ podivil se&nbsp;pan Čapek, „ale co&nbsp;s&nbsp;tím?“ – „Ó panečku, s&nbsp;tím je&nbsp;mnoho,“ řekla kočka, „kočičí ocas je&nbsp;pro kočku ta&nbsp;největší ozdoba. Jak by&nbsp;to&nbsp;na&nbsp;světě vypadalo, kdyby kočka měla ocas kravský nebo koňský a&nbsp;kůň nebo kráva měli ocas kočičí? Ale ono je&nbsp;to&nbsp;na&nbsp;světě kupodivu všechno tak správně zařízeno, že&nbsp;kočka má&nbsp;ocas kočičí a&nbsp;žádný jiný, a&nbsp;proto si&nbsp;ho&nbsp;váží a&nbsp;je&nbsp;na&nbsp;něj hrdá. Když si&nbsp;kočka sedne nebo lehne, založí si&nbsp;jej pěkně kolem sebe, když kočka kráčí, nese jej tak vznešeně za&nbsp;sebou, že&nbsp;se&nbsp;každý ohlíží, jak jí&nbsp;to&nbsp;krásně sluší. A&nbsp;když se&nbsp;kočka zlobí, tak tím svým ocasem tak přísně mává, že&nbsp;se&nbsp;každý lekne. Na&nbsp;to&nbsp;všechno, pane, má&nbsp;kočka svůj ocas.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidani_o_pejskovi_a_kocicce_040.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>