<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext"><span class="calibre14">„Víš, pejsku, já si z toho
nic nedělám, že nám ten zlý pes snědl ten dort,“ řekla kočička, „třeba by nám
po tom našem dortu také bylo špatně a svátek a narozeniny bychom měli zkažené.“</span></p>

<p class="mlptext"><span class="calibre14">„To je pravda,“ řekl
pejsek, „jen ať naříká a heká, ten zlý pes, patří mu to, ale já mám hlad, tuze
bych jedl, ať je to, co je! Ale my doma docela nic k jídlu nemáme, všechno jsme
dali do toho dortu. A já na svůj svátek bych přece jen nechtěl mít hlad.“</span></p>

<p class="mlptext">„Nic si z toho nedělejte, pejsku a kočičko,“ řekly děti,
„pojďte k nám a my vám dáme od našeho oběda.“</p>

<p class="mlptext">Tak šel pejsek s kočičkou k dětem k obědu. „Pojďte, děti,
jíst!“ volala na ně už maminka, a děti řekly: „Maminko, tady ten pejsek má svátek
a kočička narozeniny, musíme jim také něco k obědu dát.“ Tak dali kočičce a pejskovi
od oběda; dali jim polívečku a bylo také masíčko a bramborové knedlíčky. A ještě
kousek koláče od včerejška někde pro ně maminka vyšťárala.</p>

<p class="mlptext">Kočičce a pejskovi to tuze chutnalo. Poděkovali dětem za oběd
a šli spokojeně domů. „To jsme se na náš svátek a na naše narozeniny poměli!“
libovali si. „Takový dobrý oběd! A ani trošičku nás po něm bříško nebolí.“</p>

<p class="mlptext">Došli domů a ten veliký zlý pes tam ještě v houští hekal a naříkal.
Oni šli po tom dobrém obědě spát a libovali si, jak se jim ten svátek a narozeniny
přece jen nakonec vydařily.</p>

<p class="mlptext">A ten zlý pes po tom jejich dortu hekal a naříkal v tom houští
ještě celých čtrnáct dní.</p>

</div>
</body>
</html>