<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">O klucích z Domažlic</h2>

<p class="mlptextbez1radku">Pejsek s kočičkou seděli na pohovce a vymýšleli si,
co by měli dělat, aby se pobavili a dobře se měli. Někdo zaklepal, oni řekli „dále“
a vešel pan Čapek.</p>

<p class="mlptext">„I heleďme,“ řekl pejsek, „vás už jsme dávno neviděli. To vy
asi ani nevíte, že mě tuhle bolela noha. Šlápl jsem totiž na střep a poranil
jsem si tlapičku.“</p>

<p class="mlptext">„I vím,“ řekl pan Čapek, „vždyť jsem to přece všecko napsal.“</p>

<p class="mlptext">„A to povídání o noční košilce taky?“ ptal se pejsek. „A jaké
to máte v ruce psaní?“</p>

<p class="mlptext"><span class="calibre14">„Však právě proto jsem přišel,“
povídá pan Čapek. „To psaní je z města Domažlic od kluků z II. třídy. Podívejte
se, co mně tady napsali!“</span></p>

<p class="mlptext1">V tom psaní bylo napsáno tohle:</p>

<p class="mlpdopis">„Milý pane Čapku!</p>

<p class="mlpdopis">Nám se tuze líbila v dětském koutku pohádka o psíčkovi a kočičce.
Prosíme Vás, pane spisovateli, napište nám zase brzy něco o kočičce a psíčkovi
nebo něco o klucích, jako jsme my.</p>

<p class="mlpdopispodpis">Pozdravují Vás kluci z II. A z Domažlic.“</p>

<p class="mlptext2">„No, to nás těší, že se dětem líbíme,“ řekl pejsek; „my
pejskové a kočičky jsme rádi, když se nám děti smějí a když nás přitom
netrápějí a nedráždějí. Víte co, pane Čapek, napište něco o těch klucích z Domažlic!“
„Také si myslím, že byste měl o těch domažlických klucích něco napsat, když to
tak chtějí,“ řekla kočička.</p>

<p class="mlptext">„Ale jemine!“ zvolal pan Čapek, „jakpak mohu o těch domažlických
klucích něco napsat, když je neznám a když jsem je jakživ neviděl?“</p>

<p class="mlptext">„I co,“ řekl pejsek, „kluci jako kluci, oni jsou všude
stejní.“</p>

<p class="mlpobrazky1"></p>
</div>
</body>
</html>