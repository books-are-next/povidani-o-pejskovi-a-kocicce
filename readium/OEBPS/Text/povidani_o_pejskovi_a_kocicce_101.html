<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„Víš co,“ řekl pejsek, „to ji musíme zavést někam do lesa,
snad se jí někdo ujme.“</p>

<p class="mlptext">Vzali panenku a vedli ji jako někam do lesa a přitom dělali,
že pláčou. „My ji přece nezavedeme do lesa, třeba by ji tam sežral vlk,“ řekl
pejsek. „Jestli potkáme nějaké hodné lidi, tak jim ji prodáme, třeba by mohli
nějakou dcerušku potřebovat.“</p>

<p class="mlptext">Vedli panenku k postýlce, co byly děti. „Teď vy taky musíte
hrát s námi divadlo,“ řekla kočička Jendovi a Věře. „Vy teď potřebujete nějakou
dcerušku a vy ji od nás koupíte.“</p>

<p class="mlptext">„Tady jsou nějací lidé,“ zvolal pejsek, když došli s panenkou
k postýlce a Věře a Jendovi. „Hej, pane, hej, paní, nepotřebovali byste dcerušku?“</p>

<p class="mlptext">„I třeba bychom potřebovali,“ řekla Věra, „právě nějakou
hledáme.“</p>

<p class="mlptext">„A co umí ta dcera?“ ptal se Jenda.</p>

<p class="mlptext">„No, umí všecko,“ řekl pejsek. „Umí vařit a poklízet a prát
prádlo a kotrmelce umí dělat taky.“</p>

<p class="mlptext">„Takovou bychom mohli potřebovat,“ povídaly děti. „A co umí ještě?“
vyptávala se Věra.</p>

<p class="mlptext">„Moc věcí,“ odpověděla kočička. „Ona umí spát a papat, hopsat,
sedět a ležet a taky i po zdi umí lézt, když se jí pomáhá.“</p>

<p class="mlptext">„A když při tom spadne, tak ani nepláče,“ řekl pejsek.
„Takovou právě hledáme,“ prohlásily děti. „A co stojí?“ „Nic,“ řekl pejsek.
„Dáme vám ji zadarmo, když ji budete mít rádi.“</p>

<p class="mlptext">Děti měly panáčka v červených a modrých šatech, ten, řekly,
bude princ, daly mu tu panenku za ženu a udělaly svatbu. Na svatbu si pejsek s kočičkou
zas oblékli zástěry, to byly královské pláště, a byli zas král a královna.</p>

<p class="mlptext">Tak si pejsek s kočičkou zahráli s dětmi na divadlo a za týden
už byly děti docela zdravé a směly ven. To bylo zrovna svatého Mikuláše.</p>

<p class="mlptext">A Jenda řekl Věře: „Poslouchej, Věrko, musíme se tomu pejskovi
a kočičce nějak odvděčit, že nám přišli zahrát divadlo, když jsme byli nemocni.
Víš co, já se ustrojím za Mikuláše a ty za anděla a půjdeme tak k pejskovi a kočičce
a něco jim přineseme.“</p>

<p class="mlpobrazky1"></p>
</div>
</body>
</html>