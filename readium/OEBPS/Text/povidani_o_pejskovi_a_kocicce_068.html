<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„To jistěže jsou,“ řekla kočička. „To máte zrovna tak jako s koťaty
nebo se štěňaty: jedno je bělejší, druhé mourovatější, třetí černé, čtvrté
třeba rezavé nebo strakaté, ale rozpustilé jsou všechny stejně.“</p>

<p class="mlptext">„To je pravda,“ zaradoval se pan Čapek. „Tak já tedy napíšu,
že domažličtí kluci jsou jeden bělejší, druhý mourovatější, některý že je černý
a jiný třeba zrzavý, že mají na packách drápky a že jsou všichni stejně
rozpustilí.“</p>

<p class="mlptext">„To zase ne,“ řekla kočička. „Drápky na packách, to mají
domažlická koťata a štěňata, ale domažličtí kluci jistě žádné takové drápky na
packách nemají.“</p>

<p class="mlptext">„A víte co, chaso?“ povídal pejsek a seskočil z pohovky, „já
vám něco povím: pojďte se do těch Domažlic podívat, jací jsou tam kluci! Noha
mě už nebolí, tak co bych nešel!“</p>

<p class="mlptext">„To se ví,“, řekla kočička, „já půjdu také.“</p>

<p class="mlptext">„Ale já nemohu,“ povídal pan Čapek, „já nemám čas.“</p>

<p class="mlptext">„A proč nemáte čas?“ ptali se pejsek s kočičkou.</p>

<p class="mlptext">„No, já přece musím psát tuhle povídku o domažlických
klucích,“ řekl pan Čapek; „tak jakpak mohu jít?“ „Aha, to je pravda,“ řekli
pejsek a kočička. „Tak tedy půjdeme do Domažlic sami a všechno vám pak o těch
domažlických klucích povíme, abyste to o nich mohl napsat.“</p>

<p class="mlptext">Tak se pejsek s kočičkou sebrali, a že tedy půjdou do těch
Domažlic. Bylo hezky, sluníčko krásně svítilo, a tak si všude venku hrály děti,
kluci a holčičky, a pejsek s kočičkou se dívali, jak si děti pěkně hrají. „Počkej
chvilinku,“ řekl pejsek kočičce, „tady se kluci právě odpočítávají na honěnou,
to si musím poslechnout.“</p>

<p class="mlptext">Kluci tam stáli dokolečka a jeden, co byl uprostřed nich, ten
odpočítával a říkal při tom tuto říkanku:</p>

<p class="mlpverse">Entle pentle šuparýna<br class="calibre1"/>
obrštejna rozmarýna<br class="calibre1"/>
viky liky pumprliky<br class="calibre1"/>
alec palec kotrmelec ven.</p>

<p class="mlptext">Ta říkanka se pejskovi tak líbila, že nechal kočičku a sám
odběhl za kluky, aby si s nimi zahrál na honěnou. Hrát si na honěnou, to on
uměl náramně dobře, v tom ho, panečku, žádný tak hned nepředčil! Kdepak by
kluci na něj stačili. To pejsek jen mrskl nožičkama, zametl sebou jako vítr a už
byl bůhvíkde, že ho žádný kluk nedohonil! Moc pěkně se jim to hrálo na honěnou,
však taky při tom samou zábavou všichni ti kluci i s pejskem dohromady dělali
takový rámus, tak křičeli, halekali, pištěli a kničeli a chechtali se, až z toho
celému světu v uších zaléhalo.</p>

<p class="mlptext">Kočička se chvíli dívala, jak si pejsek s kluky hraje na
honěnou, a dostala také chuť si zahrát. Však tam také byla kupa holčiček a ty
se zrovna postavily dokolečka, že se budou odpočítávat na schovávanou. Jedna z nich
odpočítávala a říkala při tom tuto říkanku:</p>

<p class="mlpverse">Anděle panděle pikum her<br class="calibre1"/>
osmetarče osmeher<br class="calibre1"/>
šecha plecha olevajner<br class="calibre1"/>
činky linky ven.</p>

<p class="mlptext">Tahle říkanka se kočičce ještě více líbila než ta první,
kterou říkali kluci, když se odpočítávali na honěnou. A na schovávanou, to si
kočička ze všeho nejraději hrála; nikdo to tak dobře neuměl, jako ona to dovedla,
schovat se tak šikovně, aby ji nikdo nenašel.</p>

<p class="mlptext"><span class="calibre14">„A co bych si nehrála,“
řekla si kočička, „když si pejsek taky hraje! Holky, nechte mne také hrát si na
schovávanou!“ zavolala na holčičky a holčičky ji vzaly mezi sebe a kočička si s
nimi hrála na schovávanou. Ó jéj, holky, ta vám to uměla! Jak ona se vám
dovedla schovat! Skrčila se někde, že z ní ani ocásek nebylo vidět, všude
vlezla, všude se provlekla, a ještě se vám, darebnice, po těch holčičkách
šelmovsky koukala, jak ji nadarmo hledají. Kdepak s kočkou by se mohl někdo v schovávání
měřit!</span></p>

<p class="mlpobrazky1"></p>
</div>
</body>
</html>