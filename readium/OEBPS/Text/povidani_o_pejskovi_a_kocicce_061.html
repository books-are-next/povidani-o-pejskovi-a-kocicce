<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">Ale ta bohatá noční košilka byla pyšná.</p>

<p class="mlptext">‚Nepůjdu!‘ řekla, ‚ty na sobě nemáš žádné proužečky, ani žádná
kolečka a nic, s tebou já si nebudu hrát!‘ To řekla a šla pyšně dál.“</p>

<p class="mlptext">„To nebyla hodná noční košilka,“ řekl pejsek, „když si s tou
chudou košilkou nechtěla hrát.“</p>

<p class="mlptext">„Baže nebyla,“ řekla kočička. „Však taky, jak si potom hrála
sama, tak na sebe nedala dobře pozor a hrála si v blátě a moc se umazala.“</p>

<p class="mlptext">„To měla z toho, že byla pyšná!“ řekl pejsek, „a teď zas
povídej dál!“</p>

<p class="mlptext">„No tak teda,“ povídala kočička dál, „tu chudou noční košilku
to trápilo a byla z toho smutná. Šla domů, sedla si na postýlku a byla pořád
ještě z toho smutná, jak si ta pyšná noční košilka s ní nechtěla hrát. A tu k ní
přišel takový andělíček a povídá jí: ‚Proč jsi tak smutná, košilko?‘</p>

<p class="mlpobrazky1"></p>
</div>
</body>
</html>