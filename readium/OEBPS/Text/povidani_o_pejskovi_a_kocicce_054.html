<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4"><p class="mlptext">„Abychom šli do Nymburka, že by se nás nymburská děvčata
ujala, že by se o nás nymburské školačky postaraly a daly nám nějaký nocleh?
Co si počneme, domeček pryč a do Nymburka je tak daleko! Ach, ach, když já ten
náš domeček nikde nevidím!“</p>

<p class="mlptext">„Počkej,“ řekl pejsek, „já ho také nikde v tom sněhu nevidím,
ale tak se mně zdá, že něco cítím. Jako kdybych trošičku cítil vonět ten syreček,
co jsem měl na něj takovou velikou chuť.“</p>

<p class="mlptext"><span class="calibre14">„To bude ono!“ radovala se
kočička, „jen čichej, čichej, kde bude syreček, tam bude domeček!“ Pejsek
čichal a čichal, šel pořád za tou vůní a tam, kde ucítil tu vůni nejsilněji,
začal ve vysokém sněhu hrabat, až se dohrabal střechy. „Sláva!“ zvolal, „už
jsme doma! Kde je domeček, tam je také syreček,“ a už se hnal do dveří, dovnitř
a po syrečku. „Vidíš, měla jsem pravdu, když jsem říkala, abys nechal ten
syreček, že se nám hodí, až se vrátíme z pošty domů. Vidíš, teď nám ten syreček
zachránil život.“</span></p>

<p class="mlptext">Pěkně se spolu rozdělili, pejsek měl větší kousek, kočička
menší. Psaní bylo napsáno a na poště odevzdáno, z města vedla špatná cesta,
sníh s nimi neměl cit, zasypal jim celý byt, našli však svůj domeček, v tom
domečku syreček, syreček snědli, vesele si při tom vedli, hráli si na honěnou a
na schovávanou, a na vojáky taky a volali: „Ratata, ratata, ať žijou nymburská
děvčata!“</p>

</div>
</body>
</html>