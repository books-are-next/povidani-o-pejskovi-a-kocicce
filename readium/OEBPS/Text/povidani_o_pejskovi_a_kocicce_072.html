<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„Jakpak bychom mohli!“ řekla kočička, „vždyť už bude hnedle
tma a do Domažlic je daleko. Pojď domů, však jsme beztak nikam nedošli; jen
jsme udělali pár kroků a už jsme se zastavili u těch dětí a začali jsme si s nimi
hrát. Já ti, když vidím někde hrát si na schovávanou, tak kdyby bylo co bylo,
musím si hrát taky.“</p>

<p class="mlptext">„To já zas na honěnou,“ řekl pejsek. „Ale co řekneme panu
Čapkovi?“</p>

<p class="mlptext">„Víš co,“ řekla kočička, „uděláme si z něho legraci a řekneme
mu, že jsme byli v Domažlicích.“</p>

<p class="mlptext">„Tak dobře,“ řekl pejsek. Obrátili se a za chvilinku byli
doma.</p>

<p class="mlptext">„Tak co,“ uvítal je pan Čapek. „Jakpak bylo v Domažlicích?“</p>

<p class="mlptext">„I krásně,“ povídala kočička. „Ale bylo to daleko. Ještě jsme
z toho celí udýchaní.“</p>

<p class="mlptext">„Koukám, že jste nějak udýchaní, to jste nějak museli běžet!
No, a jací jsou domažličtí kluci?“ řekl pan Čapek.</p>

<p class="mlptext">„Domažličtí kluci?“ řekl pejsek, „domažličtí kluci, to jsou
vám kluci, to se ani vypovědět nedá.“</p>

<p class="mlptext">„Copak?“ podivil se pan Čapek; „to oni ti domažličtí kluci
jsou jinačí než jiní kluci?“</p>

<p class="mlptext">„No jejej, a jak!“ řekla kočička. „To jsou takoví kluci, já
vám, jak jsem je viděla, tak jsem se tak podivila, že jsem zůstala stát jako
zkoprnělá!“</p>

<p class="mlptext">„Já jsem, pane Čapek, také celý zkoprněl,“ řekl pejsek. „Ale,
ale, i podívejme,“ podivil se pan Čapek; „a co je na nich tak divného?“</p>

<p class="mlptext"><span class="calibre14">„My vám to budeme povídat a
vy to hned musíte psát,“ řekla kočička.</span></p>

<p class="mlptext">„Dobře,“ řekl pan Čapek a počal psát; „tak povídejte.“</p>

<p class="mlptext">„Jen pište,“ řekla kočička, „tak oni ti domažličtí kluci vám
mají hlavičku kulatou –“</p>

<p class="mlptext">„– no, a nahoře vlasy porostlou,“ řekl pejsek.</p>

<p class="mlptext">„A na hlavě mají nos mezi očima,“ povídala kočička. „A pod tím
nosem mají pusu a považte – ta je díravá!“ vykládal zas pejsek.</p>

<p class="mlptext">„A tělíčko mají podlouhlé a na jednom konci mají hlavu a na
druhém nohy,“ řekla kočička.</p>

<p class="mlptext"><span class="calibre16">„A co byste tomu řekl: ty
nohy jim jdou až po zem!“ povídal zas pejsek.</span></p>

<p class="mlpobrazky1"></p>
</div>
</body>
</html>