<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„To bude od toho, jak jsem vlítnul za tím zajícem do trní,“
bědoval pejsek. „To je ostuda, takhle roztrhané katě, zrovna na velikonoční neděli.
Kdybychom to aspoň mohli spravit. Nemáš s sebou nit?“</p>

<p class="mlptext">„To nemám,“ povídala kočička, „ale snad něco cestou najdeme,
nějaký kousek provázku nebo něco takového.“</p>

<p class="mlptext">„Hele,“ rozhlížel se pejsek, „tamhle myslím něco je!“ Koukají
a byla to dlouhá dešťovka. Ležela tam rovně natažená a myslila si, že ji nikdo
nevidí. „Vždyť je to rovné,“ šťouchla do dešťovky kočka, „to je tužka.“
Dešťovka se lekla a zamotala se do kolečka. „Ba ne,“ křičel pejsek, „to není
žádná tužka, vidíš, je to provázek! Vezmi ho a zašij mně ty katě!“</p>

<p class="mlptext">Kočička vzala dešťovku a zašila pejskovi dešťovkou katě. „Tak,
teď už se mně nikdo nebude smát,“ liboval si pejsek a šli zase dál a povídali
si o Sněhurce a Sedmi havranech.</p>

<p class="mlpobrazky1"></p>
</div>
</body>
</html>