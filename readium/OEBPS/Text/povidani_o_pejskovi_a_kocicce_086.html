<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4">
<h2 class="mlpuroven2kapitola">Jak našli panenku,<br class="calibre1"/>
která tence plakala</h2>

<p class="mlptextbez1radku">Jednou celý den pršelo, všude bylo mokro a studeno a pejsek
s kočičkou nemohli ven a neměli co dělat. A tak si povídali.</p>

<p class="mlptext">„Víš, kočičko,“ řekl pejsek, „my bychom také měli mít nějaké
hračky, jako mají děti. Když takhle prší, měli bychom si aspoň s čím hrát.“</p>

<p class="mlptext">„Cožpak já, já ani těch hraček moc nepotřebuji,“ řekla
kočička. „Mně stačí klubíčko nití, ba někdy i jen kousek papírku, když si chci
hrát. Ale znám děti, které mají hraček, že ani nevědí, co s nimi, a ani si už
pak s nimi nehrají a nechávají je po všech koutech válet.“</p>

<p class="mlptext">„Ba,“ bručel pejsek, „a to není od těch dětí hezké. Vždyť je
to škoda. Ani pak nedávají na ty hračky pozor, mají je špinavé, rozbité a roztrhané
až hanba povídat.“</p>

<p class="mlptext">„To jsou nepořádné děti,“ řekla kočička. „Co já ti už viděla
zkažených hraček! Takovým dětem, které si svých hraček nedovedou vážit, by se
ani žádné neměly dávat. To kdyby pejskové a kočičky měli hračky, jistě že by s nimi
zacházeli lépe než takové nepořádné děti.“</p>

<p class="mlptext">„To jistě,“ řekl pejsek. „A špatně by se svými hračkami
zacházeli jen nepořádní pejskové a nepořádné kočičky. Také se někdy najdou nepořádní
pejskové a kočičky, ale těch je málo a od dětí je to horší, protože děti by
měly mít lepší rozum než malé kočičky a pejskové.“</p>

<p class="mlptext">A tak si pejsek s kočičkou povídali o nepořádných dětech, až z
toho usnuli a spali až do rána.</p>

<p class="mlptext"><span class="calibre19">Když se probudili, svítilo
už krásně sluníčko a ani trochu už nepršelo.</span></p>

<p class="mlptext">„Je pěkně,“ řekli pejsek s kočičkou, „to půjdem ven.“ A jak
tak chodili venku, tak slyšeli, jak někde něco tence pláče.</p>

<p class="mlptext">„Co to pláče, tak tenounce, není to nějaký ptáček?“ řekl
pejsek.</p>

<p class="mlptext">„To nebude ptáček, ptáčkové ani nepláčou tak jemně,“ povídala
kočička, „to snad pláče nějaký brouček, že se mu něco stalo.“</p>

<p class="mlptext">„Nebo to snad pláče nějaký motýl,“ řekl pejsek.</p>

<p class="mlptext">„Anebo třeba nějaká zlomená květinka,“ řekla kočička.</p>

<p class="mlptext">I hledali a hledali a koukali se dokola, odkud to tak tence
pláče. A teď viděli, co to plakalo tak jemně a tenounce. Docela v koutě ve vysoké
trávě – a ta tráva byla po dešti ještě mokrá – ležela pod kopřivami malá
panenka. Nějaké dítě tam tu malou panenku ztratilo nebo pohodilo a panenka tam
ležela už několik dní, napršelo tam na ni, až měla šatečky celé mokré, hlavičku
měla trochu natlučenou a měla hlad a trochu kašel a bála se tam tak sama.</p>

<p class="mlpobrazky1"></p>
</div>
</body>
</html>