<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Povídání o pejskovi a kočičce</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection4"><p class="mlptext">„Ale Jenda a Věra ve škole nejsou,“ řekla kočička. „Oni mají
kašel a rýmu a musejí být doma.“</p>

<p class="mlptext">„Jenda a Věra?“ podivil se pejsek. „To jsou hodné děti, ty mám
zrovna rád. Víš co, kočičko, půjdeme k nim na návštěvu a nějak je potěšíme,
když nemohou jít ven.“</p>

<p class="mlptext">„Dobře,“ řekla kočička. „A vezmeme s sebou naši panenku
Járinku, co jsme ji našli a co jsme se jí ujali, aby nás tam bylo víc.“</p>

<p class="mlptext">Tak vzali panenku Járinku za ručičky a šli na návštěvu k Věře
a Jendovi. Jenda a Věra měli kašel a rýmu, a tak nesměli ven, byli doma a měli
zavázané krčky a měli dlouhou chvíli.</p>

<p class="mlptext">„Já ti něco povím,“ řekl cestou pejsek kočičce, „na co si
budeme s těmi dětmi hrát. Zahrajeme jim nějaké divadlo.“</p>

<p class="mlptext">Přišli k dětem; Věra a Jenda seděli v postýlce a hádali se, že
si už na všechno hráli, a na co by si ještě měli hrát.</p>

<p class="mlptext">„Nazdar, děti!“ řekli pejsek a kočička. „My vám jdeme hrát
divadlo.“</p>

<p class="mlptext">Věra a Jenda z toho měli radost, usadili se pěkně v postýlce a
čekali, až pejsek s kočičkou začnou hrát.</p>

<p class="mlptext">„Až začneme, tak uděláme cilililink,“ řekl pejsek s kočičkou a
radili se, jaké divadlo budou hrát</p>

<p class="mlptext">A kočička řekla: „Já budu královna a ty, pejsku, budeš král a panenka
Járinka – to bude potom princezna, naše dceruška.“</p>

<p class="mlptext">Tak si uvázali na krk zástěry, aby měli královské pláště s vlečkou,
a navěsili si na sebe pentličky a nádherně se v tom procházeli. Pak si sedli na
židličky a že budou jako pít kafíčko. Ale pejsek vzdychl a řekl: „Já, královno,
dnes nebudu pít žádné kafíčko, protože jsem smutný.“</p>

<p class="mlptext">„A proč jsi smutný, králi?“ ptala se ho kočička.</p>

<p class="mlptext">„Jsem králem zlaté země a stříbrné země a diamantové země za desíti
horami, za desíti řekami a za mořem modrým, žlutým i zeleným, ale nemáme žádnou
dceru, žádnou královskou princeznu, a králové mají mít dcery princezny, a proto
jsem smutný.“</p>

<p class="mlptext">„Já ti, králi, něco poradím,“ řekla kočička. „Já vím o jedné
královské dceři. Je to v bílé zemi, daleko, až za černou zemí, tak já tam
pojedu automobilem a tu dceru tam pro nás koupím.“</p>

<p class="mlpobrazky1"></p>
</div>
</body>
</html>